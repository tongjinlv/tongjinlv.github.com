　　　　佛说最上根本大乐金刚不空三昧大教王经卷第四　　　　　　　　西天译经三藏朝奉大夫试光　　　　　　　　禄卿明教大师臣法贤奉诏译　　　　大乐金刚不空三昧大明印相成就仪轨分第十五　　尔时金刚手菩萨复说成就法颂曰：　　今说成就法　是最胜究竟　　由此最胜故　见获究竟法　　是以诸菩萨　悉远离轮回　　得成就自在　能成一切义　　修诸菩萨行　而成正等觉　　广习诸余法　莫能越此教　　世间诸有情　无福难度者　　虽遇佛菩萨　而不能度脱　　此教最胜故　过诸佛菩萨　　见闻者获益　广大如虚空　　清净出三有　得大欲大乐　　利益广无边　所作皆成就　　设复诸有情　无福懈怠者　　见世得圆满　此最上成就　　金刚手菩萨说此法已，复说不空最胜成就法颂曰：　　若欲作成就　当作金刚手　　塑像及画像　金银诸宝等　　雕镂及彩画　作如是像已　　行人于像前　依法作成就　　当于清旦时　以众秘密具　　依法献供养　然后想己身　　如彼金刚手　即时结大印　　持诵吽字明　即成金刚手　　其法欲成时　尊像现祥瑞　　或闻大笑声　放光或动摇　　随愿皆成就　以此成就法　　所作皆圆满　诸持明自在　　最上最无碍　具一切圣财　　是大欲大乐　能调难调者　　善化度有情　成就中最胜　　一切印自在　是金刚成就　　一切大智海　其相不可见　　善摄一切法　胜出于三界　　能作诸成坏　一切爱敬首　　通达一切智　能施诸成就　　一切世界中　以神通变化　　所作皆大胜　圣财得自在　　色力等坚固　无比金刚手　　世间咸恭敬　诸菩萨称赞　　若或诸有情　得遇金刚手　　脱老病死苦　成佛菩萨道　　随欲而成就　见世获安隐　　世间出世间　所作诸仪轨　　自作若他作　速成一切法　　金刚手菩萨说此法已，复说一切仪轨不空大明印相成就法。　　若依法结大根本印，安于本心而诵明曰：　　涅哩　茶素　都　舍　萨啰讫多　苏布　输　弥　婆[口+缚]　　此名根本印成就，诵此明者，速成就根本印故。　　若依法以众香花妓乐等，随力供养而发誓愿，志心持诵吽字大明者，速得一切成就。　　若复依法当结金刚手印，发大精进令作成就速得如意，是名金刚手一切印成就法。　　若复依法结三昧印，而诵明曰：　　三摩野萨怛[口+缚]　弥底　　此大明能成就三昧印，是名一切三昧成就法。　　若复以金刚歌舞等，起大精进而作成就，是名一切羯磨最上成就，所有一切供养事，见世得圆满德如金刚手，乃至成就诸佛菩萨及诸余法皆速圆满。　　金刚手菩萨说此如上法已，复说一切仪轨，及一切智成就法。　　若欲作敬爱法，者，日日依法结大印，而作成就决定如意。　　若欲钩召作成就者，当依大乐金刚视法。　　若欲得一切悦乐增长成就法者，当依大乐金刚法。　　若欲增长色力寿命者，当依根本金刚啰娑野那法。　　若欲求吉祥大富贵者，当依根本金刚成就法。　　若欲具大势力者，当依金刚摩贺咄摩法。　　若欲常成就一切法者，当依根本金刚尾俱哩尾多法。　　若欲一切文字，及形像出见，闻语言等者，当依不空金刚真实法。　　若欲诸根圆满闻正法者，当依根本金刚不空真实三昧法。　　若欲圆满胜义者，当依出生金刚法。　　若欲出见伏藏者，当依根本金刚祢波法。　　若欲圆满诸根发五神通者，当依金刚化药刹法。　　若欲令谷稼丰稔雨泽不[僣-曰+心]，令诸有情获大饶益者，当依金刚自在法。　　若欲一切处行住作诸法者，当依根本金刚不空羯磨法。　　若欲见诸佛菩萨者，当依根本金刚高举势法。　　若欲身如金刚手菩萨现种种相，乃至腾空自在者，当依金刚羯磨法。　　若欲为三界主，而作种种事业者，当依根本降三界法。　　若欲出见诸天调伏敬爱，令作种种事者，当依根本金刚萨埵法。　　若欲救护一切有情调伏敬爱，令作种种利益事者，当依根本金刚祢钵多法。　　若欲钩召诸药刹调伏敬爱者，当依根本金刚钵啰婆调伏法。　　若欲作诸善法，入曼拏罗供养成就者，当依根本金刚萨埵法。　　若欲钩召诸印法，禁缚法，坚固成就等法者，当依金刚成就法。　　若欲钩召一切三昧，入曼拏罗作成就者，当依金刚最上三昧法。　　若欲成一切事业令破魔冤。得己身坚固具大名称者，当依根本最上金刚羯磨法。　　若欲一切金刚部贤圣钩召入曼拏罗，安置坚固作敬爱成就者，当依根本金刚法。　　若欲大金刚萨埵钩召入曼拏罗，安置坚固敬爱作成就者，当依金刚萨埵法。　　若欲请召诸佛如来入曼拏罗，安住敬爱作成就者，当依根本金刚如来法。　　若欲召请金刚手菩萨入曼拏罗，安住敬爱作成就者，当依金刚手菩萨法说此成就法已复说颂曰：　若复有行人　　未入曼拏罗　设造诸罪业　　志心求所作　最上不空法　　一切皆成就　　尔时金刚手菩萨，复说不空心明法，决定作一切事。此金刚手菩萨是大毗首羯磨，善作诸法与诸佛等。所作成就刹那圆满若欲广为救护一切众生，息灾安乐增长寿命者，当依金刚舞金刚萨埵顶法若欲作曼拏罗结界。安住三昧坚固拥护者，当依金刚舞随求法。　　若欲解除诸疟及风黄痰[病-丙+阴]等疾者，当依金刚舞入[口+缚]啰法。　　若欲灭诸烦恼忧愁等苦者，当依金刚舞耨枯钵扇爹法。　　若欲解除诸毒令如甘露者，当依金刚舞解毒法。　　若欲令诸宿曜入寤及禁缚，令受三昧法作拥护者，当依金刚舞宿曜解脱法。　　若欲脱诸禁缚，破坏一切令起伏者，当依金刚舞金刚忿怒法。　　若欲破一切拏吉你印，及脱宿曜执持，令死者还命，及救护国城者，当依金刚舞随印法。　　若欲销除一切罪业，及恶梦不祥等事者，当依金刚舞真实法。　　若欲令一切有情入寤，及语言敬爱发心成就者，当用金刚舞一切入寤印。　　若欲令一切魔冤起伏，及成坏等事者，当依金刚舞大拏吉你法。　　若欲令一切魔冤禁缚迷惑起伏者，当依金刚舞大恶啰刹娑法。　　若欲令他军降伏爱敬者，当依金刚舞讫哩爹法。　　若欲息诸恚怒令作喜悦免诸怖畏，及论义战阵皆得胜者，当依金刚舞幢庄严法。　　若欲起云降雨及止息雷电风雹，去除寒热等者，当依金刚舞主法。　　若欲求种种色声香味触等者，当依金刚舞欲自在法。　　若欲一切处行住，令作爱敬钩召及降伏等事者，当依金刚舞法。　　若欲作一切成就法，谓出见一切贤圣降伏诸龙，乃至息除一切药刹部多摩怛哩等者，当依金刚舞最上金刚身法。　　若欲坚固成就一切供养，及调伏诸魔禁缚一切邪印，乃至尽无尽最上成就法者，当依金刚舞不空毗首羯磨最胜法。　　金刚手菩萨说此法已，复说一切印成就仪，行人当于清旦时面东而坐，依法结大印持诵本心明即成一切印，然后依法作成就所作决定，此大金刚手印能成一切印。　　设复有人未入曼拏罗者，结此大印亦皆成就。　　若复阿阇梨欲传此大印，当观根性而传授之，何以故传此印已即成菩萨，设不依法而无诸过，设作诸罪业者，结大印时诸业销除，有所愿求皆得圆满。　　　　一切如来金刚菩提大仪轨分第十六　　尔时金刚手　大秘密主尊　　以大乐坚固　令有情清净　　摄诸有情界　皆令得清净　　以平等心化　令入如来部　　无量无边刹　一切诸如来　　充满如胡麻　皆广利众生　　令世间清净　以众生之业　　有种种差别　竟不能清净　　佛为彼众生　自业清净故　　哀愍而不舍　金刚手菩萨　　以大秘密教　转大舍法轮　　此大金刚手　最上大乐尊　　利益诸有情　令刹那觉悟　　坚固菩提心　欲转大法轮　　尽诸有情界　令菩提坚固　　时诸佛如来　以金刚语言　　告彼金刚手　以大悲方便　　当说菩提心　是时金刚手　　受诸佛劝请　即发如是言　　我今说大乐　最上曼拏罗　　其量等三界　是根本大轮　　能清净诸有　说如是语时　　三界诸有情　诸业皆清净　　悉得成就法　即时皆云集　　亦如诸如来　劝请金刚手　　宣说如来部　最上大舍轮　　由是诸众生　住金刚三业　　金刚手菩萨　以自性三业　　平等为众生　说是大明曰　　唵　部　亢　　说此大明时　复有诸如来　　即时皆云集　住菩提道场　　尔时金刚手　即说曼拏罗　　利益有情故　诸法中大乐　　其大舍轮者　依外曼拏罗　　画八辐大轮　于此大轮中　　当安佛尊像　用此大明曰　　三摩野萨怛鍐　呼　悉[亨+也][牟+含]　　于佛尊像前　复安佛尊像　　降伏诸魔相　于佛右安置　　灌顶大菩萨　佛后复安置　　转法轮菩萨　于佛左安置　　成最胜菩萨　各说心明曰　　[口+缚]日啰　萨埵　　[口+缚]日啰　啰怛那　　[口+缚]日啰　达哩摩　　[口+缚]日啰　羯哩摩　　而于四隅位　安四金刚宝　　用四大心明　而彼心明曰　　萨埵[口+缚]日哩　　[口+缚]日啰　啰怛你　　[口+缚]日啰　钵纳弥　你　　尾说[口+缚]日哩　　复于外四隅　安祢[口+缚]建拏　　钩索锁铃等　如次安四门　　画此大轮已　先当起心业　　出生及香华　志心而供养　　手持众妙华　结佛三昧印　　而安于本心　顶礼本尊已　　然以华散掷　次旋绕三匝　　当召请贤圣　其召请明曰　　唵　阿哥　噜　目亢萨哩[口+缚]　达哩摩　拏　阿　[宁+也]阿耨怛半　那埵　　诵此大明已　复以华供养　　依法以妙言　志心而诵曰　　惹[言+我]那　他没驮[曰/月]提苏悉驮曳　　以此普召集　一切诸如来　　以诸无生法　施一切成就　　入此曼拏罗　善得诸成就　　如是法圆满　现种种瑞应　　若传授弟子　令入此坛者　　其仪亦如是　作诸供养已　　然后出道场　可求成就法　　复说成就法　依法造[巾+(穴/登)]像　　当画佛世尊　降伏诸魔众　　行人于像前　依法结智印　　以金刚语业　诵明百千遍　　其数满足已　随意皆成就　　见诸佛菩提　无复诸疑惑　　复次金刚手菩萨，说此诸三昧最上成就仪法，而说颂曰：　　当想金刚手　专注于本心　　即诵三昧明　其三昧明曰　　三摩野萨怛[口+缚]　　诵满洛叉数　善获诸成就　　又复宣说一切羯磨成就法颂曰：　　佛降众魔军　转大妙法轮　　广利益众生　羯磨印成就　　复说一切如来金刚三业诸佛最上成就法。所谓能除诸障累忧恼病苦，恶疮诸毒疟疾重病，复能破诸邪咒，辟除诸恶梦寐不祥魔娆等事，无其中[(乏-之)/友]之难，解诸宿曜执持及拏吉你，如是灾害皆悉除灭。能令具善三业，获大威力色相圆满，名称吉祥人所恭敬，增长智慧精进勇猛，诸见闻法记念不忘，具修善行住三摩地，长养殊胜三业，圆满十波罗蜜布施持戒忍辱精进禅定慧方便愿力智，满足十地行入坚固出生陀罗尼门，具诸佛大乐印，通达四智十八不共法，作毗首羯磨，明了诸义性，成就诸佛金刚三业，得诸佛最上成就，以大菩提心遍修普贤行，令诸有情获大利益。复现童真住出生嬉戏，以难胜行坐菩提场，证佛十力降伏魔军，转大法轮摧诸外道，胜出三界现诸神通，作大集会调伏诸恶，住柔顺地净诸恶趣，演妙法义说三密藏，示其仪轨作一切诸成就法，如是等事，皆依一切如来毗首羯磨印法所成，即说颂曰：　　如是羯磨印　速证菩提道　　诸修菩提行　不越此法印　　具足大圣财　能作诸事业　　难成义能成　所作皆无碍　　诸佛最上教　当授诸有情　　有能信解者　为传此法印　　设未入坛场　刹那亦成就　　　　大金刚火焰日轮仪轨分第十七　　金刚手菩萨　善作众事业　　降诸有情界　使令得调伏　　如来部所生　常住如来定　　以最上成就　寂静于诸有　　尘沙诸如来　皆起大悲愿　　欲广利众生　令居安乐地　　以众生诸行　有种种差别　　不善之果报　随业无定止　　纵经无数劫　度脱难穷尽　　是故诸如来　劝请金刚手　　为作调伏故　宣说最胜法　　尔时金刚手菩萨，即说大明曰：　　乌底瑟吒　三摩野骨噜　驮　你逊婆入[口+缚]　罗[口+缚]日啰　吽　　金刚手菩萨　说此大明时　　以金刚三业出生大明王　　住金刚手前　而结跏趺坐　　光明普照曜　如劫火炽盛　　现大威猛势　手持金刚杵　　亦现大光明　猛焰如火聚　　戏掷金刚杵　变化于三界　　犹大劫火中　出现忿怒相　　以金刚语业　说金刚部明　　唵　[口+缚]日啰　特哩　俱　怛帝哩　曩摩贺　[口+缚]日啰　入[口+缚]　[抨-平+罗]　那[抨-平+罗]　哩哥纥哩　那炀吽　　说此大明时　息除诸业障　　如盛火焚薪　大千皆振动　　是时诸天众　及大自在天　　光明皆洞然　而不能安隐　　声闻及缘觉　皆求入涅盘　　三界诸天众　亦皆求救护　　诸佛菩提力　不动而坚固　　唯佛大慈悲　为有情方便　　是时大明王　出金刚利牙　　立如张弩势　忿怒大恶相　　发髻如螺文　顶冠半月相　　风火焰交炽　内现诸事业　　结印作舞势　出生大秘密　　最上曼拏罗　相应拏吉你　　安住于周匝　诸佛各依位　　皆是金刚部　诸圣之轨仪　　为成毗首行　复有诸圣众　　是时皆出现　亦光明炽盛　　安住如诸佛　无量无边界　　所有诸有情　悉皆令觉寤　　利益而召集　令成最上教　　时三界天主　迷闷而擗地　　不复还本心　金刚手菩萨　　最上大自在　哀愍诸天故　　为说最上法　还命大明曰　　唵　母底瑟吒　摩贺　祢钵多　[口+缚]日哩　尼　尸　竭啰　母他　钵野吽　　说此大明已　诸天即能起　　皆复得本心　死者还其命　　佛未调伏者　金刚手菩萨　　悉令调伏之　复现忿怒相　　戏掷金刚杵　即敕于诸天　　令住我三昧　诸天受命已　　而未能复知　告白金刚手　　圣者不思议　我等咸惊惧　　观此忿怒尊　敕住于三昧　　不知三昧法　云何而安住　　是时金刚手　而白诸天曰　　诸佛之所化　汝所不能知　　故号金刚手　为汝作依怙　　汝归命诸佛　及法与圣贤　　然后归于我　当依我三昧　　是时诸天主　及彼诸天众　　闻如是言已　而白金刚手　　依菩萨圣言　愿垂哀愍故　　尔时金刚手　复现颦眉相　　作大忿怒威　以高举威势　　而以大音声　降伏于三界　　说最胜明曰　　呬　　说此心明时　所有三界主　　及其诸天众　皆以降伏心　　而住于三昧　授本部灌顶　　受灌顶法已　劝请金刚手　　说心明仪轨　是大坛场法　　金刚手菩萨　即当为说之　　于外曼拏罗　内画金刚轮　　具光明炽盛　中安降三界　　其身大青色　而现喜怒相　　出金刚利牙　当结跏趺坐　　戏掷金刚杵　光焰普照曜　　而复于四方　安金刚贤圣　　手各持标帜　谓大金刚杵　　三叉及宝藏　众色莲华等　　于四隅安置　箭及朅桩[言+我]　　轮并众色幡　金刚部贤圣　　依此大轮仪　各依位安置　　先安七种圣　一谓金刚印　　二号金刚明　三名金刚王　　并余诸眷属　四持明歌舞　　五护门明王　六金刚讷多　　七谓药刹王　于外曼拏罗　　依法安诸天　摩度等三尊　　亦安置本位　四隅及四门　　安诸天女众　钩索等明王　　各安于本位　画此曼拏罗　　如是安布已　是时阿阇梨　　而作忿努势　戏掷金刚杵　　入于曼拏罗　即诵吽字明　　作大高举势　调伏忿怒者　　得本尊欢喜　忿怒者成就　　然后阿阇梨　手持众妙花　　结金刚钩印　请召于本尊　　及金刚贤圣　其请召明曰　　唵　摩贺　[口+缚]日啰　[抨-平+罗]　那[抨-平+罗]　哩哥　夜　呬[口+弱]　萨哩[口+缚]　[口+缚]日啰　酤[抨-平+罗]　你钵啰　吠　舍野吽　萨哩[口+缚]　母捺啰　[言+我]赦鍐驮那怛啰　吒　萨哩[口+缚]　三摩炀　娑　达野摩吒　萨哩[口+缚]　讷瑟啖　贺那捺郝钵左跋悉铭　骨噜　摩贺　骨噜　驮　屹你[口+缚]日哩　拏吽　发吒　阿阿阿阿　　如是召请已　明王即降临　　及金刚贤圣　施一切成就　　是时曼拏罗　即现诸瑞相　　或闻吽字声　或复有警觉　　时彼阿阇梨　结降三界印　　引弟子入坛　而授诸大明　　金刚钩明曰　　吽　吽　[口+缚]日啰　钵啰　贺啰尾　摩吒　　三叉大明曰　　吽　[口+缚]日啰　戍逻　屹你　频捺摩吒　　金刚藏明曰　　吽　[口+缚]日啰　酤　尸　亲捺摩吒　　莲花大明曰　　吽　[口+缚]日啰　阿摩罗钵讷弥　摩吒　　复说密印明　而有大威力　　善印诸众生　所作成就法　　决定皆成就　而说大明曰　　吽　[口+缚]日啰　玉呬也　悉驮钵啰摩瑜　诣　说哩讷弥　　吽[口+缚]日啰　赞尼　说哩朅桩[言+我]阿悉摩贺　[口+缚]日啰　葛播　罗摩　逻　末酤致　噜卢噜梨　恨泥　　吽　[口+缚]日啰　那　啰　野拏[口+尔]　　吽　[口+缚]日啰　钵多　计　[口+尔]　　此四拏吉你　最胜心印明　　各以此本明　安置曼拏罗　　说诸大明已　然以三昧誓　　诫示于弟子　使之令谛听　　广利益众生　增长于佛法　　调伏令得度　作金刚成就　　说三昧誓已　当令其弟子　　诵吽字大明　加持于头指　　使彼诸有情　及彼恶魔者　　由是大明力　皆悉令调伏　　然后当依法　授弟子灌顶　　明王四种法　次第而传授　　印及印所用　坏灭并还命　　当以此印明　而为作拥护　　如是调伏已　诸恶不复生　　既从是已后　诸善法增长　　见成就诸法　复说成就法　　行人于像前　戏掷金刚杵　　诵明洛叉数　持诵其数满　　德如金刚手　忿怒大明王　　离老病死苦　善调一切恶　　于一切世间　无复诸怖畏　　欲成就大明　于四威仪中　　诵一洛叉数　所作成就法　　现世得圆满　诸成就自在　　远离诸苦恼　堪受妙供养　　难调者能调　行住无所畏　　若欲印成就　当结最上印　　随意诵大明　行人见世中　　成大忿怒王　所作皆成就　　若欲成三昧　行人当面东　　结彼三昧印　持诵三昧明　　随意作诸法　皆速得圆满　　若欲求成就　最上羯磨法　　诵明利乐故　速成诸事业　　复次宣说最上成就法。所谓发遣诸魔禁伏邪法，印诸有情调伏众恶，解脱枷锁差诸疟病，解诸毒药散诸宿曜。欲作此等诸法者，皆依降三界尊仪法。　　又复若欲作一切入寤，及动摇嬉戏歌舞书写旋转，乃至钩召三界等，皆依金刚忿怒明王印。　　若欲钩召一切入于曼拏罗，及破他军见幻化事，改易时节开敷花果，或令谷稼滋茂，及解诸恶病毒药宿曜拏吉你，令战阵得胜，结界拥护解脱系缚，乃至敬爱等法，皆依金刚忿怒明王毗首羯磨印。　　若欲成就诸天降伏龙众，遣诸药刹而为仆使，令一切啰刹生大惊怖，调伏拏吉你众及摩怛哩哥，宿曜执持魔魅军众，邪坛咒术悉令破灭，使诸勇猛皆令怖畏，及能成就四大天王帝释大梵那罗延天大自在天等，及成就菩萨诸佛敬爱等事，钩召有情令住三昧，如是等种种之法，皆依金刚忿怒明王最上成就法，即说颂曰：　　如是最上法　若欲成就者　　当持诵心明　而见忿怒相　　　　佛说最上根本大乐金刚不空三昧大教王经卷第四          
