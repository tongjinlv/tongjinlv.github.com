　大悲观世音菩萨摩诃萨赞

　　　　　陈健民

　　敬礼　　无异千手千眼大悲观音贡噶上师前！
　　敬礼　　三世诸佛悲心总集体前！
　　敬礼　　大悲胜海诸护法守者圣众前！

　　感应周遍一切时与处，未见先遇于梦境光明，
　　膜拜尊前与大悲无异，既见如故首当赞师尊。
　　羯磨杵相亲睹尊脊现，法王梦中悬训根本师，
　　二足狮子与龙为庄严，应在弟子首当赞师尊。
　　化现贤劫千佛一切尊，喜乐密时四座金刚持，
　　乃至悲泪示现度母尊，悯众难度甚至粉碎身。
　　威力变现十一面观音，千手千眼感弥陀为顶，
　　莲师贡师无分至于今。顺缘增上令行者成就。
　　化现六臂大黑天尊身，逆缘增上令行者精进，
　　化现自在天王之魔军，身业功德变现复变现。
　　帝网重重譬喻所难尽，变普贤身而出文殊舌，
　　上承四维上下诸佛力，难以敬赞大悲观世音！
　　哀我小子欲赞何能尽？南赡部洲除彼已聋者，
　　何处何人不闻六字明？六魔六病六障皆摧毁，
　　六害六曜六毒悉除尽，六劫六关六惑都消灭，
　　六种悉地无碍而证成，六道皆证佛六道次身。
　　无始以来多少诸行者，无论智愚念此已往生；
　　直至佛法最后将灭时，此六字明不断在人心。
　　尽一切经一切胜真言，功德殊胜能普三根者，
　　更无有逾六字大明恩！岂仅念者可以得超升，
　　闻者遇者见者毁谤者，缘俱义利无有不蒙恩！
　　大悲长咒感应久昭著，解脱诸难早经古人传；
　　乃至其他变现诸真言，一一无非悲心之结晶。
　　语业功德变现复变现，地水火风大明音周遍，
　　变普贤身而出文殊舌，上承四维上下诸佛力，
　　难以敬赞大悲观世音！哀我小子欲赞何能尽？
　　事业变现三十二应身，无贵无贱无分富与贫，
　　无善无恶但得一心信，莫不恩蒙大悲观世音！
　　水火刀兵瘟疫与饥馑，病魔罪障一切所出生，
　　闻声救苦大悲观世音！行者所求无缘同体悲，
　　乃至五智卅七菩提分，无不满愿大悲观世音！
　　密智母与四方四空行，能令行者大乐无方分，
　　无不相应大悲观世音！任何行者修空或其他，
　　悲心不生无有成就分，空悲无二大悲观世音！
　　一切诸法本来观自在，如尊所入般若门甚深，
　　不增不减心佛同众生，不生不灭不垢亦不净；
　　诸古德辈远朝西竺时，遇难得救唯依此心经。
　　妙理契合无缘大悲心，以空即色悲愿无穷尽，
　　以色即空无明无无明，令众度厄复得全慧命。
　　深恩重重何时得相应，空悲双融与尊同一身？
　　心业功德无尽复无尽，弥高弥坚似远还似近，
　　变普贤身而出文殊舌，上承四维上下诸佛力，
　　难以敬赞大悲观世音！哀我小子欲赞何能尽？
　　末世众生难调更胜前，我发如尊无缘大悲心，
　　何日得具与尊同体德？殷重启请大悲观世音！
　　世间自在三十大愿文，我愧无德至今未圆成！
　　愿尊破格大悲以摄受，令我大悲大智大力生，
　　度尽六道庄严大悲心，迫不及待悲泪不能禁，
　　顶礼祈求大悲观世音，愿垂加被自他速圆成！



