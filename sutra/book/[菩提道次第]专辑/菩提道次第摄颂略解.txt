　　　　菩提道次第摄颂略解　　　　　　　　宗喀巴大师造颂　比丘法尊译　　优婆塞刘彭栩造科　　　　　　　　安钦上师说解　　比丘观空度语　优婆塞周叔迦笔受　　於讲说之初，常先开示听经之法，请应如何发心，及以何想而谛听闻。是中有六种想，第一於已作病人想，来听法者身体健康，何以云病，所谓病者，非四大不调之痛，乃烦恼增盛之病，吾人流转三界，莫不由於贪嗔痴烦恼，故称病人，以听法者现具贪嗔痴三毒故，四大不调之病，亦由三毒而起，贪盛者水大不调，嗔盛泛火大不调，痴盛者风大不调，由内三毒盛故外感四大诸病，是故听者於已应作病人想。第二於说法者应作医师想，善知识开示法药，犹如医师随所有病而与其药。第三於所说法应作药想，以有斯病故，应以斯药而为对治。第四於如法修行作服药想，若有良医，处以妙药，若不服食，疾终不愈，修行亦然，如法行者，烦恼疾愈。第五於正法作久住想，如有妙药则愿世间恒具足之，病者得愈，佛法久住，可以疗众生烦恼病。第六於佛作大师想，唯佛能救一切众生，馀所不能，是名六想。又应离三种过失，一者无垢，二者无漏，三者无覆，人之受法，如器盛物，器若倒覆，天虽大雨，一滴不入，若有孔者，虽暂时满，不久漏失。若有垢秽，虽能满足而不堪用。受法亦然，覆者谓心散乱，身虽在众，心飞天外，则一句不闻，故应一心专注谛听。漏者谓善忘，虽闻而不能明记，故应明记勿忘。垢者谓求现世名闻利养恭敬等，应当以清净心而听於法，所谓发菩提心，不求现世名闻利养恭敬，不求後世人天福乐，不求声闻缘觉果证，唯为度一切众生而求成佛。是故听法应具六想，远离三过。次明因缘，此菩提道次第摄颂乃宗喀巴大师所造，远承於释迦如来，是故当知释迦如来教迹。释迦如来所说之法虽多，总说唯有三乘，一者声闻乘，二者缘觉乘，三者大乘，菩提道次第乃大乘摄。宋时印度阿底峡尊者通达三乘性相，曾造论名菩提道灯论，宗喀巴大师广为发挥而造菩提道次第广论。二师相距，约三百年，广论约有五百馀页，更有略论，亦宗喀巴大师造。此摄颂乃大师中年所作。大师为青海人，年十二三即入西藏，其母念之，割发寄书云，背别离时，我发尚黑，今已白头，冀近相聚，而大师在藏弘宣佛法利乐众生，不能得退。乃覆书云，念报母恩，应返省觐，而今不得行，况若返行，亦唯愿母信受佛法，今寄此颂，愿依此修行，我所修行一切次第，皆摄其中，乃成佛之要道，愿母成佛故，亦愿母修此法，其颂者即此本也。大科分三：初、序分；二、正宗分；三、回向分。初又分二：初、敬礼师承；二、明所诠殊胜。初又分五：初、礼敬释迦大师；二、礼敬慈氏文殊；三、礼敬龙猛无着；　　　　　四、礼敬阿底峡尊者；五、敬礼一切善知识。一礼敬释迦大师　　无边福聚所生身，无量众生乐闻语，　　正观无尽所知意，释迦尊王我敬礼。　　此偈归敬释迦如来而祈加被。令无障难。初句赞身功德，次句赞语功德，三句赞意功德。凡夫之身乃业报身，如来之身三十二相人十种好，乃福智所生。言无量众生乐闻语者，谓加来一音演说法，众生随类各得其解，即是以一圆音，遍满一切众生所愿也。言所知者即一切法，如实了知，故名正观，谓於胜义谛则知一切法空，於俗谛则如一切法有，知一切法加观掌中庵摩勒果也。云释迦者，印度种姓之一，而释迦牟尼如来，为释迦种族中最尊，即是净舨王之子。敬礼者，头面礼足也，以己所尊之头，礼彼所轻之足，以示尊敬也。二礼敬慈氏文殊　　无上大师最胜子，荷负如来事业担，　　遍游佛刹利有情，慈氏文殊我敬礼。　　此偈赞弥勒文殊，所以赞二大士者，以加来教法总摄唯二，一者广大行，二者甚深见。广大行者，弥勒菩萨善为开示，甚深见者，文殊菩萨如实宣说。言无上大师者，谓释迦如来，以诸佛平等一切功德而无有更过於佛者。言最胜子者谓诸菩萨，以现证无上菩提者为佛，而诸菩萨发菩提心，即为生如来家而为佛子。如来事业者，谓以身口意三业皆为利乐一切众生，加是重任，唯菩萨能作之，弥勒文殊能遍游一切佛土，以利乐一切有情也。三礼敬龙猛无着　　极难悟解大般若，如义善释赡部严，　　名称遍满三世间，龙猛无着我敬礼。　　此偈赞龙猛无着，以此二大士中与甚深见与广大行故，皆曾蒙佛预记，为地上菩萨故，所解说皆可依凭故。佛法之中极难悟解者即是般若，此二菩萨能如实解说故。般若中义，一切法自性空而缘起有。此二菩萨为南瞻部洲之殊胜庄严。言三世间者，谓地下地上空中也。四礼敬阿底峡尊者　　从二大士善传来，深见广行二种道，　　遍摄圆满无错谬，敬礼教藏阿底峡。　　此偈赞阿底峡尊者，言二大士者，谓龙猛无着，而阿底峡尊者，能尽特此二种道，如库藏也。五敬礼一切善知识　　能视无边圣教眼，趣向解脱最胜道，　　哀愍权巧勤开演，敬礼一切善知识。　　此偈赞一切善知识，得遇善知识，则能通达经教，无善知识，则不能通达，故善知识如眼，能令行者趣向解脱城之路故，意虽总说一切善知识，别指宗喀巴之二师，一任达漥，二虚空幢。二明所诠殊胜分五：一、明清净法源；二、譬喻称赞；三、明诠义殊胜；　　　　　　　　　四、总劝受持；五、明说听胜利。一明清净法源　　一切智者顶上严，名称幢幡极显耀，　　龙猛无着善传来，圆满菩提道次第，　　此偈赞菩提道次第，初二句赞龙猛无着。云一切智者顶上严者，谓於通达五明为智者，二大士为一切智者之所顶戴也。二譬喻称赞　　能满一切众生愿，故名如意摩尼王，　　遍摄一切正法流，是故亦名善说海。　　此共下土道共中土道上士道能满众生愿，以如法修行则得一切善果故，释迦如来所说一切正法，无出於此，深行广见二道悉皆摄在此菩提道次第中，如海之纳万流也。三明诠义殊胜　　通达圣教无相违，能知佛语皆教授，　　速得如来甚深意，极大罪恶自消亡。　　此赞菩提道次第具四种殊胜，一者通达一切圣教，知不相违，显密性相大小皆至融通，不学菩提道次第则於此义不能了知，学已则知一切无违。二者能知佛语皆为教授，随修一法皆成佛因，於佛所说法能善教授者，则能满一切众生愿。三者能速知如来密意。四者自然不造谤法罪恶。如昔印度大小显密性相互诤，如大乘斥小乘为焦芽败种，小乘斥大乘为伪说等，宗喀巴大师以前，西藏亦然。宗喀巴大师以後，人知圣教互相尊重不复相讥谤。昔阿底峡尊者入装时，密教甚盛，多於戒行有所违犯，尊者为遮此失故，多说显乘，少说密法也。四总劝受持　　是故印藏诸大德，咸共依此胜教授，　　由此三士道次第，宁有智人不欢喜。　　此偈劝受特，以菩提道次第具四种殊胜故。自阿底峡尊科造菩提道灯论，即风行印藏，若於此不信，即是无智之人也。五明说听胜利　　总摄佛经心藏义，能得一次善讲闻，　　说听一切正法福，悉能摄尽应思惟。　　此偈赞说听功德，言菩提道次第总摄一切佛经之心要，若讲说或听闻一次，其福即等於讲说听闻一切经之福也。二正宗分分二：初、依止善知识法；二、依止已修心之次第。初、又分二：初、意乐依止及加行依止；二、别修法供养。今初　　所有现后诸福聚，其能最初成就者，　　谓由意乐及加行，如法亲近善知识。二、别修法供养　　纵至命缘终不舍，如教修行法供养，　　至尊恩师如是修，欲解脱者如是行。　　此二偈明依止善知识法，若欲求现世後世诸福聚而愿疾速成就者，即应以意乐与加行使止亲近善知识，所谓纵遇命难，亦不舍离，如教修行，不得外示恭敬而内不修行。於诸供养中以法供养为最胜也。言至尊恩师如是修者，就宗喀巴大师撰者说，即是指任达洼诸师，就后世持诵此颂者说，应念昔日宗喀巴大师如是亲近善知识，我今欲求解脱，应当如是行也。二、修心之次第分二：初念暇身难得易失劝取坚实；二、受持心要之次第。初中又三，初念暇身难得，二念死无常　　暇身胜过如意宝，唯有今生始获得，　　难得易失如空电，思已则觉世间事，三劝取坚实　　徒劳无益如扬糠，故应昼夜取坚实，　　至尊恩师如是修，欲解脱者如是行。　　此二偈明人身难得易失，应取坚实。言暇身者，谓有暇得修佛法之身，八无暇者，地狱有寒热之苦，饿鬼有饥渴之苦，畜生有愚痴之苦，乃至长寿天定障之苦等。人身其八有暇十圆满，今但言暇而不言满者，乃剋实而言，以十圆满中五者自圆满，五者他圆满，他圆满之中如佛出世今非其时。　　若引申言之，有如实宣说正法之善知识，亦与佛在世等也。人身难得，有喻有事，广如菩提道次第广论中说。修行佛法必因缘具足，以一切法自性空故，若有自性者，则佛不假修成，而众生永不成佛。今罪福皆由缘起，故修行佛法亦由具缘，或由持戒布施等行。应念人身难得易失，极小因缘亦可丧命，如遇毒刺等。劫初人寿八万四千岁，劫末人寿十岁，一切终归无常，犹如闪电，世间之事，如名闻利养眷属财物，死後无相随者，犹如扬糠，劳而无功，不能得谷实也。加是思已，则於世间福乐，不必贪求，终无有益，死则弃去，若能修行佛法，则能於後世有所裨益，於世事甘其淡泊，而於佛法精进勤求。二、受持心要之次第分三：一于共下士道修心次第；二于共中士道修心次第；　　三大士道修心次第。初又分四：一念恶趣苦皈依三宝受诸学处；二思维业果如理取舍；　　　　　三净修三业；四依四力忏罪。今初　　死后难保不堕落，能救此畏唯三宝，　　故应勤修正皈依，终不毁犯诸学处。二思维业果如理取舍　　复应善思诸业果，如理取舍乃能办，　　至尊恩师如是修，欲解脱者如是行。　　此二偈初句明念恶趣苦，次二句明归依三宝，第四句明学诸学处，后一颂明业果不虚，应加理取舍，以外道说，人生无前世无後世，今闻佛法，知有三世因果，若已堕落，则难挽救，应於未堕落前，如法防护，即归依实为急要，所以归依三宝者有二种因，一者念三途苦，二者念惟三宝能救，以佛自能出离，具方便功德，有大力势，救度一切，无有亲疏，等同一子，大慈悲故，欲今归依之心坚固，须具二因，一信三恶趣为实苦，地狱有寒热之苦，饿鬼有饥渴之苦，畜生有愚痴之苦，二信三宝实能相救，若无此二心，则归依不稳不坚固，即归依已，即有皈依之学处，所谓戒，归依佛，则不归依天魔外道等，皈依於法，则不当起损恼有情之心，归依於僧，则不与外道为助伴，尤其断见外道，须应昼夜六时思念三宝功德，知黑恶之业，能感苦果，白善之业，能感乐果，则应抉择善恶，於善应取应修，於悉应舍应断，如是取舍，则生人天，乃至成佛诸福果，皆可成办也。三净修三业　　若未获得众德身，欲修胜道亦难达，　　故应学此圆满因，净修三业诸垢染。四依四力忏罪　　忏悔业障尤切要，故应恒时依四力，　　至尊恩师如是修，欲解脱者如是行。　　此二偈明修三业忏罪障。言胜道者，调布施持戒资粮发愿等，既受戒已，坚持不犯即为净修三业，若由无知烦恼而造於业，则应忏海，此乃得人身之圆满因，而激空为治罪之最胜力便，忏悔之江，要依四力，一者依止力，即归依及发菩提心是，二对治力，是中有六，一持名礼拜，如千佛名药师七佛三十五怫等，二者持陀罗尼，一切诸咒皆可，而以百字明为灭罪第一，三者诵甚深经，如法华金光明八千颂般若等，四者绘画佛像，以不动佛为主尊，五者供养主尊，或由忆念或实陈设，六者观空，知一切法无自性，如彼地狱有情，以造十恶业故，而堕其中，若不造十恶以为因者，则无此果，成佛亦然，皆由缘起有而自性空，若执断灭者，是恶取空，名不善观也，又持咒者．金刚萨缍百字明，能诵满十万通，则一切罪灭，每日诵二十一遍，则罪不增长，以所造罪若经一日一夜而不发露忏海，则其罪与日俱增故，三者破坏力，谓於所造恶勿生随喜心，而生追悔心，四者防护力，谓於未来恶更不敢造，追悔防护，二心相关，追悔心小，即防护力弱，追悔心大则防护力强也，若能日诵忏海文二十一遍者尤佳，二、于共中士道修心次第分二：初思惟苦集二谛；二希求出离断生死因。今初　　若不思惟苦谛失，终不能发解脱欲，　　若不思惟集流转，则不能断生死根。二、希求出离断生死因　　应厌三有希出离，了达生死系缚因，　　至尊恩师如是修，欲解脱者如是行。　　言修心次第者，谓修菩提道心要之次第也，於中有三，一共下士道，二共中士道，三上士道，士者士夫，若仅希求现世富乐名闻利养，离苦故乐，不得名为士夫，以如是心，畜生亦有之，必於後世富乐有斯远虑，然後方得谓之士夫，言共下士道者，谓求上士行者，与下士共修之道，彼发何等心，谓下士能弃舍现世富乐名闻利养，而希求来世生人天，离三途，离众苦，得众乐，共中士道者，於来世得生人天知非究竟，以人天报尽，仍当返堕三途，故不生此心，而希求寂灭之乐，欲证涅盘，但生为己一人求出三界之心，是故共下士道之修法，应念无常，人中无几，终归於死，佛出世时，人寿百年，如来涅盘，唯年八十，况令人寿更减，七十者稀，欲求三百年之寿，终不可得。既死之後，非是断减，仍当受生，受生之处，不外乎二，一者恶趣，二者善趣，恶趣受苦，善趣受乐，地狱有八寒八热之苦，饿鬼有饥渴之苦，畜生有愚痴之苦，地狱饿鬼之苦，非肉眼所能见，唯依经论而闻知，畜生之苦人所共见，宰割鞭策，种襁苦楚，试念已若造恶，当堕其中，於斯众苦，能忍受否，於是恒时念三途苦而求出离，是故念死念无常念业果而皈依三宝，以求拯拔，此共下士道之修法也，所以言共者，谓如果行法，乃求上士道者之初阶，与下士所共修习，由此渐进，终令归於上士，而非以此为究竟也，四谛者，为共中士道之修法，四谛法者，佛之方便所说，以佛既成道已，以自所证法甚深难解，难以信人，而欲涅盘，梵天劝论，谓三世诸佛皆转法轮，以度众生，佛受请已，因开方便说四谛法，度五比丘，此是苦，汝应知，此是集，故应断，此是灭，汝应证，此是道，故应修等，夫欲出三界而得解脱，必先知三界真实是苦，不能如实知其苦者，则出离之心难生，所谓苦者，如三苦八苦等，三苦者，苦苦，坏苦，行苦，三恶趣中多是苦苦，人趣多为乐变坏苦，天趣多行苦，人间之乐，非究竟乐，常其变坏则成苦，譬加冬日，处在烈风严雪之中则苦，及入居室，围炉就暖，则以为乐，然此乐但暂时而不能常久，少顷便觉炉火燥热，难可忍矣，又如饮食，初食时乐，多食反苦，是故人间之乐非究竟，乃相待以成乐，变坏时则若，人生经历，恒与苦会，乐时甚暂，不仅饮食等，一切无常，世间亲怨，亦是无常，彼冤怨者，初相遇会，非亲非怨，但是中人相处既久，乃同恶感而成仇敌，亲厚亦然，初生之时，了无亲疏，原不相识，既相识已，久久乃相亲厚，如是亲疏分别，皆假安立而无自性也，天趣虽较人间为乐，而欲界天等，亦是乐变坏苦，如寿尽之时，五衰相现，其苦更甚於人命终时，由此观之，地狱饿鬼畜生人天；一切皆苦，毫无足乐，人孰不欲离苦得乐，然欲断苦，须知苦因，有因然後有果，苦则是果；因则集谛，集谛有二，一者业，二者烦恼，若无烦恼及业为因，则无苦果，业有三种，一者福业，二者非福业，三者不动业，烦恼众多，总说有三，谓贪嗔痴，烦恼若断，则不造业，无业则无苦，颂中云苦谛失者，谓苦之过失，若不知苦之过失，则不能发起求解脱之心，若不如法思维集谛流转之次第，则不能断生死之根本，生死根本者，即烦恼及业，若业无烦恼润，则无苦果，以由烦恼造业，业既成己，还须烦恼为润而成苦果，颂言三有者，谓欲有色有无色有，既知三界之苦，则厌弃三有，以生死紧缚之因，即是集谛，故宗喀巴大师乃至一切上师，皆如是修，知苦断集证灭修道，我今欲解脱，亦常如是行也。三大士道修心次第分二：初发菩提心；二发心已学大乘行。今初　　大乘道命为发心，是菩萨行根本依，　　能转资粮如金汁，摄纳众善为福藏，　　菩萨如是善了知，以菩提心为心要，　　至尊恩师如是修，欲解脱者如是行。　　此下为上土道，上士道者，为度一切众生而求（成佛）也，其修法次第有二，一者菩提心生起之法，二既发心已修大乘行之法，具足二事，方菩提心，一者所缘境为无上菩提，二者所为境是一切众生，即是发心为度一切众生而求成无上菩提，方为菩提心也，所以欲生起菩提心，必先知一切众生之苦，欲知一切众生之苦，必先知自己之苦，所以必须先修共下士中士之道，加三途三界之苦，自己既求离苦，一切众生无不求离苦而得乐，然彼愚痴，不知方便，此实大苦，甚可怜愍，故应度之，不度众生，实为大过，以一切众生皆曾为我父母，无量劫来，生死无数，所受身命无数，则父母亦无数，彼今皆流转生死，即使一切众生，令自求出三界，而置过去世中一切父母於不顾，此大不当，譬如母子，同在危难，己独逃出，不顾其母，是大不孝也，菩提心生起之法，有七次第，一者知母，即知一切众生皆曾为我母，二者念恩，现世之母，於我有大恩德，则过去世中一切母，亦皆於我有此相等恩德，三者报恩，世间微少恩德，尚常酬答，何况父母之恩，但世间报恩，所谓财食供养，此诸利乐，皆暂时而非究竟，究竟乐者，所谓涅盘解脱之乐，过去世中一切父母，曾受无数人天之身，世间之乐，数数更受，今当报以涅盘解脱究竟之乐，四者慈心，与一切众生乐，愿一切众生得乐及乐因，五者悲心，拔一切众生苦，愿一切众生离苦及苦因，六者增上意乐，今一切众生皆当离苦得乐，如是事业我常任之，七者菩提心，为度一切众生而求成佛，发菩提心已，则为入佛法之行而为佛子，是故上士道中发菩提心为最切要，此七种修菩提心之次第，为修菩提心法中之一法；乃阿底陕尊者所传授，更有所谓自他互易修菩提心之法，人之所以流转三界者，由于我执，以我执故，虽小苦必求离，虽小乐必贪求。於是由我执而起诸烦恼，造诸恶业，诸佛轻於己而惟以众生为务，但令众生得解脱者，纵己受苦，亦能安忍，因诸佛薄於己而重视众生，乃成正觉，故知我执为一切衰损之本，敬爱他人为一切功德之门，无始以来，由自利自私而流转生死，今当反之，此寂天菩萨所传修菩提心之法，偈言大乘道命为发心者，谓发菩提心为大乘之根本，人之有命，如屋之有柱，柱者坚实，屋亦隐固，柱若动摇，屋亦倾欹，菩提心坚实，则大乘道亦稳固，菩提心若动摇，则修菩萨行亦易生退悔，故发菩提心乃大乘道之命，而修菩萨行根本所依也，金汁者，天竺有之，能转百千凡铁而成黄金，此菩提心能转一切资粮为菩提资根，随所修如何福慧，皆成无上菩提之因，此菩提心为大宝藏，能摄一切善，一切善皆由此起，用之不尽，菩萨既能善知菩提心为大乘道菩萨行之根本，转资粮，摄众善，故以菩提心而为心要，宗喀巴所承尊师，乃至一切上师，皆如是修，我今欲解脱者，亦应如是行也，菩提心既为大乘第一要，修菩提心者应於众生随所有苦，皆当救之，若能令众生得解脱者，宁可使我生於地狱，谓以众生为重而自为轻，凡夫自私自利贪乐畏苦，而反受众苦，诸佛菩萨轻己重人，而功德增益，故有菩提心者，纵以过失入於地狱，如击球然，稍触便起也，为一切众生而发菩提心，度一切众生皆使成佛，此佛之本怀，所以说人大乘声闻缘觉乘者，以众生根器不同，骤闻大乘之法，不能信入，反生疑谤，而致退没，故为凡夫示以共下士道，令其舍现世微乐而求未来人天之乐，次为下士说共中士道，声闻缘觉乘，令知人天亦非究竟，应修出离心，得涅盘已，得成就共中士道，次为设上士道，令知戒定意四谛十二因缘亦非究竟，以未得十力四无畏十人不共法故，利他未广大故，应发菩提心，修菩萨行而成佛果，是以说共下士道，所以使之入中士道，说共中士道，所以使之入上士道，此共下士道共中士道，乃入上士道之阶梯而已，以言共者，谓上士所共修而非究竟也。二发菩提心心已，学大乘行之法分二：初总修菩萨行之次第；二别修金刚乘道。初又分二：初总修六度之法；二别修止观之法。初又分六：初修布施；二修戒；三修忍；四修精进；五修静虑；六修慧。今初　　施满众愿如意珠，斩除悭结最胜剑，　　无怯勇悍佛子行，扬名十方此为本，　　如是知已身财善，布施妙道智应学，　　至尊恩师如是修，欲解脱者如是行。　　若但发心而无菩萨行，终不能成佛，要由菩提心而修六度四摄之行，方成佛果，由於布施能满众生之愿，如如意珠，求财物得财物，求衣食得衣食也，众生所以堕於饿鬼，全由悭贪，欲断悭贪，故行布施，布施而为悭结最锋利之剑，修布施行，能不怯弱而勇敢，乃真佛子之行，偈言扬名十方者，非谓籍布施以求名，但如实发心以行布施，自然善名遍闻十方，既知布施有如是功德，则所有身命财物善根，皆当布施，布施之时，财物易舍，身命难与，以未断我执故，然此舍心应常修习，久久纯熟，自然头目脑髓，随求能与，当末能成办时，不可勉强为之，反致生退悔诸过失，诸佛菩萨以身支分施诸乞者，彼人得之，即能受用，吾人割舍身体，徒自受苦，於他无益，故不必强为也，所谓布施圆满者，非是一切众生无有贫乏，设如此者，则诸佛施度亦未圆满，以现世间尚有贫苦故，要以舍心具足，是为圆满，此约能施之心为主，设约所施为主，则唯富者方能修行布施，而贫穷者无分矣，是故以施心为要，修行舍心之法有二，一约显教，二约密教，约显教者，观己如牟尼宝，无量众生凡有所求，随其所须而满足之，约密教者，观己身体融化入於颅器，以供十方一切众生，此为身施，施善根行，三世所有一切善根，悉皆施舍，不为自求人天福报乃至声闻缘觉，乃至施舍一搏之食，皆回向于一切众生，得成佛道，其观修之法，观所有善机，化为白光，由己鼻孔，随息而出，入一切众生身中，令彼具足一切安乐，息者如马，心如骑者，息若调善，心亦纯良，此即调自心取舍之法，凡所布施，皆以回内一切众生，最为要务，如有所施，以此功德，自求人大福报，则所得甚微，若以此善根愿一切众生得成佛道，则转此善根成极广大，加一滴水，其涸甚易，投於大海，则大海不枯，此滴恒在，修行布施亦复如是。回内一切众生，则此善根，乃至未成佛以来，此善根恒无有尽，是故布施妙道，智慧之人所应当学，约显教说，布施度圆满，在於初地。二修戒　　尸罗如水洗恶行，亦如月光除热恼，　　处众威严如须弥，不作恐怖众生敬，　　如是知已正受戒，智者应护如眼目，　　至尊恩师如是修，欲解脱者如是行。　　尸罗者即是戒，如清净水，能洗恶行，加法持戒，则如月光之清凉，能除烦恼之热恼，如能持戒，则处在大众之中，无所怖畏，如须弥山之不动摇，戒清净者，谓行一切善，断一切恶，不作恐怖不假威严，而人自爱敬，既知持戒之功德犯戒之过失，则如法持，所受之戒，应善守护，如人之护眼自然，智者谓如实了如断恶修善之行者，欲解脱者，应发愿加是行也，约显教说，戒度圆满在第二地。三修忍　　忍为力士妙庄严，除烦恼炎胜难行，　　如金翅鸟降嗔蛇，遮粗语刀为甲胄，　　如是知已胜忍铠，种种方便应擐披，　　至尊恩师如是修，欲解脱者如是行。　　忍辱，为如法修行者之微妙庄严，如世间之宝饰，总说除一切烦恼，别即对治嗔毒，忍辱为断嗔恼之最胜难行，忍辱加金翅鸟，嗔如毒蛇，（粗语）如刀，忍辱如甲胃，不修忍辱，人若骂言，则起嗔恨，能修忍辱，人虽骂言，心不动转，此殊胜忍辱之铠，应以种种方便而披着之，不修忍辱，其等流果，形貌丑陋，修忍辱者，其等流果，形貌端严，欲得生人天趣，当修施戒忍，戒不清净，不得生於人天，不修布施，则财物贫乏，不修忍辱，则形貌丑陋，是故欲於人天富乐端严，当修此三行，约显教说，忍辱圆满在第三地。四修精进　　若擐精进不退铠，教证德增如初月，　　一切威仪不唐捐，随所作事悉成办，　　如是知已遣懈怠，应发菩萨大精进，　　至尊恩师如是修，欲解脱者如是行。　　若披精进不退堕之铠甲，则教之功德，证之功德，皆日增益，如初月之日益圆满，精进之义，谓於善法勇猛修行，若於恶法强悍造作，不得谓之精进，世间诸工巧技艺，尚须精进，譬如习字，日日摹写，终得善巧，若一日作之，十日息之，则终无就，何况佛法长劫乃成，若不精进，何以克（克＋寸）果，若能精进，则行住坐卧一切威仪中，皆修善法，是不唐捐，不修善法，则枉得人身，若能精进，则所作事业，无非趋向菩提，是故精进，则一切事无不成办，懈怠则一事无成，如是知精进之功德，懈怠之过失，则舍懈怠而修精进，依显教说，进度圆满在第四地。五修静虑　　静虑转心如轮王，安住无动如山岳，　　起定遍缘一切善，能引身心轻安乐，　　如是知已瑜伽王，摧伏散乱常修定，　　至尊恩师如是修，欲解脱者如是行。　　不修静虑，则心散乱，恒为烦恼所转而不得自在，若能修定，则心自在，能转烦恼而不为烦恼所转，如转轮王，威严尊重，随修如何善法，心即随之，其不动时，如须弥山坚固不摇，出定之时，遍缘一切善法之境，若无定力，则心粗重，不得轻安，是故身心轻安为所引，静虑为能引，瑜伽王者，谓修定之人，伏散乱而得禅定，但唯修止而得定，非是究竟，以外道亦能得定，定力尽己，仍堕三途，故必有慧，以无观则不能断我执，其定唯是有漏故，此间之定。有止无观故，有坏故，不能出生死，佛法中定，有止有观，方出世间，广说如菩提道次第广论，静度圆满在第五地。六修慧　　慧照深性如眼目，能出生死最胜道，　　超一切经功德藏，能除痴暗第一灯，　　如是知已诸智者，应当勤修此妙道，　　至尊恩师如是修，欲解脱者如是行。　　无有慧度，终不能成菩提，前五世如盲，慧度如导，若有慧度，则前五度皆是成佛之因，若无慧度，则前五度无所成办，智慧为观察甚深法性之眼目，能通达诸法无我，若无慧者，则不能知，有慧则拔生死之根本，余五但能代而不能断。唯慧能断之，故慧为出生死之最胜道路，般若经於一切经中最为殊胜，所谓众经中王，故偈云超一切经，亦是衍一切功德之库藏，能除患痴暗冥，有痴则於事理不明如暗冥，有慧则如明灯，能除愚痴之黑暗也，是故智者应修此甚深之慧。慧度圆满在第六地，船若为三世佛母，以能生一切佛，一切佛由智慧生故，波罗蜜多总说唯六，别说有十，即增以方便愿力智四者，此四皆由慧度开出，方便度圆满在第七地，愿度圆满在第八地，力度圆满在第九地，智度周满在第十地。二别修止观之法分三：初明止观法修中观慧；二修止观双运道；　　　　　　　　　　三修智慧方便双运道。今初　　若唯修习专住定，终不能断生死本，　　若离寂止但修观，亦不能除诸烦恼，　　故须通达真实慧，乘以无动寂止马，　　执持离边中观剑，破除一切边执阵。　　如理观察广大慧，通达真实令增长，　　至尊恩师如是修，欲解脱者如是行。　　但唯专住一境以修定，终不能得出离生死，但唯有观而不修止，亦不能断除烦恼，故须止观双修，以通达真实之慧，运以不散乱不动摇之止，边者谓断常等见，中观者远离断常之见，以此中观之剑，能破一切边执，此如理观察广大之慧，能令通达真实之慧日渐得增长也，二修止观双运道　　非仅专住能引定，即由如理正观察，　　亦见能引真实义，无动坚固三摩地，　　故诸智者应勤修，止观双运最希有，　　至尊恩师如是修，欲解脱者如是行。　　专住一境之静虑，非仅能引定，加以如理正观察，则能见衍真实之义，及生於真实义不动摇之三摩地。三修智慧方便双运道　　在定修空如太虚，后得观空同幻事，　　称赞双运慧方便，能往菩萨行彼岸，　　如是知已诸智者，不以少分道自满，　　至尊恩师如是修，欲解脱者如是行。　　慧地方使，须并行而不可缺，修胜义时，犹如太虚，一切皆空，既出定已，观一切法自性是空，如幻是有，慧与方便能双运者，为一切佛菩萨所称赞，能到菩萨行之彼岸，偈言少分道者，谓修福不修慧，或修慧不修福等是。二别修金刚乘道分二：初修共道已依师入密；二修习圆满教授。今初　　如是因果二大乘，胜道所须共行道，　　如实生已依导师，趣入续部广大海。二修习圆满教授　　修习圆满胜教授，得此暇身不唐捐，　　至尊恩师如是修，欲解脱者如是行。　　因大乘者谓显教，以从因位起修故，果大乘者，谓密教，以如果德而修故，续者谓密部经教。三士道为显密二乘所共之道，此共道既如实生已，则依导师入佛中围受灌顶法，方能趣入密宗大海，灌顶者为入金刚乘道之门也，圆满胜教授者，谓生起次第及圆满次第，圆修此二次第已，便能圆满菩提胜道．成就佛果，则得此暇身为不唐捐矣。三回向分　　正为自心修习故，兼为利益余善士，　　诸佛所爱圆满道，浅易宣说所获福，　　维愿一切诸有情，永不离此清净道，　　至尊恩师发是愿，欲解脱者如是发。　　正为自己如是修行，又为饶益其余有情，言善士者，谓具足善根之士，诸佛所赞圆满而无错谬之菩提道次第，今以浅近之言，解释其甚深之意，以此福德，回向有情，永不离此菩提胜道。          
