　　　　高王观世音经　　　　净身咒　　修多利　修多利　修摩利　娑婆利　　　　净口咒　　修利修利　摩诃修利　修修利　萨婆诃　　　　安土地咒　　南无三满哆　母驮喃　唵　度噜度噜　地尾　萨婆诃　　已上三咒凡诵经先须每诵七遍　　　　消万病咒　　唵　室哩哆　室哩哆　军吒利　萨[口+缚]贺　　　　七佛灭罪咒　　唵　牟尼牟尼　三牟尼　萨[口+缚]贺　　　　解冤结真言　　唵　三陀啰　伽陀　娑婆诃　　　　佛母准提神咒（诵此咒能避邪神野鬼）　　稽首归依苏悉帝　头面顶礼七俱胝　我今称赞大准提　惟愿慈悲垂加护　南无萨哆喃　三藐三菩陀　俱胝喃　怛侄他　唵　折隶主隶准提　娑婆诃　　　　往生咒（此咒如遇难产，虔诚诵之，数遍即产应验。此咒比大悲咒之净土往生咒多两句。）　　曩谟阿弥多婆夜　哆他伽哆夜　哆地夜他　阿弥唎都婆毗　阿弥唎哆　悉耽婆毗　阿弥唎哆　毗迦兰帝　阿弥利哆　毗迦兰帝　阿弥利哆　毗迦兰哆　伽弥腻　伽伽那　枳多迦隶　娑婆诃　　已上五咒均宜虔心持诵，自获应验。　　　　佛说高王观世音经　　观世音菩萨，南无佛，南无法，南无僧，佛国有缘，佛法相因，常乐我静，有缘佛法。南无摩诃般若波罗蜜，是大神咒；南无摩诃般若波罗蜜，是大明咒；南无摩诃般若波罗蜜，是无上咒；南无摩诃般若波罗蜜，是无等等咒。南无净光秘蜜佛、法藏佛、师子吼神足幽王佛，佛告须弥灯王佛、法护佛、金刚藏师子游戏佛、宝胜佛、神通佛、药师琉璃光佛、普光功德山王佛、善住功德宝王佛、过去七佛、未来贤劫千佛、千五百佛、万五千佛、五百化身佛、百亿金刚藏佛、定光佛、六方六佛名号，东方宝光月殿月妙尊音王佛、南方树根花王佛、西方皂王神通焰花王佛、北方月殿清净佛、上方无数精进宝首佛、下方善寂月音王佛，无量诸佛、多宝佛、释迦牟尼佛、弥勒佛、阿閦佛、弥陀佛。中央一切众生，在佛世界中者，行住于地上，及在虚空中，慈忧于一切众生，各令安隐休息，昼夜修持，心常求诵此经，能灭生死苦，消伏于毒害。那摩大明观世音、观明观世音、高明观世音、开明观世音、药王菩萨、药上菩萨、文殊师利菩萨、普贤菩萨、虚空藏菩萨、地藏菩萨，清凉宝山亿万菩萨，普光王如来化胜（编者注：「胜」疑为「身」。）菩萨。念念诵此偈。七佛世尊，即说咒曰：离波离波帝，求诃求诃帝，陀罗尼帝，尼诃啰帝，毗离尼帝，摩诃迦帝，真灵干帝，娑婆诃。　　十方观世音　　一切诸菩萨　　誓愿救众生　　称名悉解脱　　若有智慧者　　殷勤为解说　　但是有因缘　　读诵口不缀　　诵经满千遍　　念念心不绝　　火焰不能伤　　刀兵立摧折　　恚怒生欢喜　　死者变成活　　莫言此是虚　　诸佛不妄说　　　　佛说高王观世音经　　高王观世音　　能救诸苦危　　临危急难中　　死者变成活　　诸佛语不虚　　是故应顶礼　　持诵满千遍　　重罪皆消灭　　薄福不信者　　专贡受持经　　　　念八大菩萨名号　　南无观世音萻萨摩诃萨　　南无弥勒菩萨摩诃萨　　南无虚空藏菩萨摩诃萨　　南无普贤菩萨摩诃萨　　南无金刚手菩萨摩诃萨　　南无妙吉祥菩萨摩诃萨　　南无除盖障菩萨摩诃萨　　南无地藏王菩萨摩诃萨　　南无诸尊菩萨摩诃萨　　愿以此功德　　普及于一切　　诵满一千遍　　重罪皆消灭　　　　诵经感应　　昔高欢国，一人姓孙名敬德，本国称为孝子。后犯事拟斩，梦中见观音菩萨，口授此经，言之再三，叫他念一千遍，此罪能免。敬德念过一千遍，果然刀不能伤。　　又一人姓张名正心，年仅二十，身生异疮，寝食俱忘，命在旦夕。诵此经一千遍，疮愈病好，寿至九十六岁而终。　　又一妇人陈氏，怀孕七个月，生产。两脚先出，母子料无全生。公婆并丈夫，共诵此经一千遍，两脚仍入腹，三日后生下一子，母子无恙，此子后登两榜。此皆前代传言不足为据，余幼诵此经，何止千遍，游宦四任，三十余年，九子四女，若非诵经之功，能如是乎？今捐捧重刻遍送诸大人君子，公余时诵念此经，自有感应，今并将现时诵经感应者记序于后。　　山阴吴国鼎，字卜世，居恒敬诵高王经。于乾隆十二年，四月二十五日，午间假寐，见两小童进内，一见随即退出。卜世问：「是何人？」凭空答曰：「此痘神也。」又问：「因何即出？」答曰：「因汝敬诵高王经，故避去。」是年五月初一日幼子幼女，同日出痘，其险异常，俱获无恙。盖缘心信高王经，故尔感应默佑。　　山阴何世杰之母田氏，于乾隆十三年九月内，因世杰患蛊，医药罔效，随许敬诵高王经一千遍，印经一千二百卷，祈保世杰病痊。于次年三月内，世杰痼疾得瘳。　　桐乡章曹氏，住玉溪镇，一墙门内，比居者二十余家。氏自夫亡，虔诵高王经，同居各户，亦皆仿诵。惟某户素不信佛，不愿诵读。乾隆二十一年春浙省大疫，凡诵经各户俱无恙，独某户四日不启门，邻里探视其家口已皆病瘟不起矣。氏子家珍家祥先后为余述此事，录之以为谤佛者警。　　乾隆四十八年十月二十六日，李泰因子痘症，六日求医不效，愿许高王经一百卷遂愈。　　运台常公，每日上院回，必将奉院所谕公事，及外间见闻，向朋友备述一遍，以便循照办理也。一日者，闻朱中丞说有公案一节，颇有关粤东风俗。中丞驻节皖江时，每请乩仙，凡有可矜可疑之狱谳，及闾閰之隐疾，时时问之，无不应。是日有仙降坛，中丞问以仙纵去来，仙云：「现须往岭南一行，其地洋面多盗，珠江又有花艇狭邪之事，以致淫杀二字，上干天怒。佛法慈悲，不忍蚩蚩者同罹于罪案，令我往彼地，劝谕众生虔诵高王观世音经一万遍，以黄豆记数，诵满将豆送入海中，以解罪过。」又于乩上批云：「数年之后，汝之责也。」是以中丞早知有粤东之调矣。夫中丞当代名儒大臣，岂肯以神道设教，然福善祸淫之报，备载经书者，不可枚举，特世人习诵焉而不知修省耳。　　今春予患心悸之症，忽于未病前之半月，夜梦先慈谕云：「汝食口腹而恣杀生畜，又不守持杀不食之家规，殆将病矣。」予跪泣请曰：「将何治之？」先慈曰：「速诵高王经，自能消灾免厄，切勿忘记！」呜呼！先慈弃养越今十有六年矣，而父母爱子之心，幽明间隔，犹以疾病凭梦告诫。予醒而凛然。因忆及中丞所述仙语，劝人诵高王经事，更信而可遵矣。兹谨立愿虔诵五万遍，刊经五百部，广为传布。并将中丞所述仙语附录经后，以冀善男信女虔诵此经时，触目警心，永不再犯淫杀二字。倘予不死，得与岭南诸善士共优游于春台寿域中，是亦予之大幸也夫。时乾隆六十年岁次乙卯仲春心出家僧，仁和汪彭寿敬述。　　　　高王经原起　　昔五代时，有高欢国王，为相州郡主，好杀。适宝藏官孙敬德误犯重法，囚禁就死。忽梦见一僧曰：「汝持诵观世音经一千遍，当脱刑名。」敬德曰：「今在禁中，安得经典？」僧曰：「吾口授汝。」睡觉，敬书便无忘失，虔心诵念，得九百遍，文案已成，王遂令赴市斩之。敬德问监使，市之远近。监使者曰：「问之何故？」敬德曰：「时夜梦，一僧令持观世音经千遍，当得免死。今尚欠一百，请求缓行，随路急念满数。」至市，监使宣敕斩之，身首不损，刀折三段。呈王，王骇提问：「汝何幻术，令得如此？」敬德曰：「实无幻术，因在狱中畏死，祈祷观音，忽梦一僧教诵观世音经一千遍，获福如是。」王谓敬德曰：「汝胜于我，与佛何异。」王唤典狱者，书是经，令诸罪人合死者，各持诵千遍，斩之，取验悉应。王乃敕下，令民普诵，用证福果。世遂传称高王观世音经云。
